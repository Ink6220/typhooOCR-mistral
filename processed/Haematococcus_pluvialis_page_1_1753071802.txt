<table>
<tr><td>ชื่อ</td><td colspan="2">Haematococcus pluvialis (1)</td></tr>
<tr><td>ชื่ออื่น ๆ</td><td>-</td><td></td></tr>
<tr><td>ชื่อวิทยาศาสตร์</td><td colspan="2">Haematococcus pluvialis (1)</td></tr>
<tr><td>ชื่อพ้อง</td><td>-</td><td></td></tr>
<tr><td>ชื่อวงศ์</td><td colspan="2">CHLOROPHYCEAE (1)</td></tr>
</table>

ลักษณะโดยทั่วไป

สาหร่ายที่มีชื่อวิทยาศาสตร์ว่าฮีมาโตคอคัส พลูวิเอลิส (Haematococcus pluvialis) เป็นสาหร่ายน้ำจืดสีเขียวเซลล์เดียว (green algae) มีการเจริญ 2 ระยะ ได้แก่ ระยะแรก (green stage; biomass accumulation) เป็นระยะของการสร้างมวลซึ่งภายในสภาวะที่เหมาะสมต่อการเจริญเติบโต และระยะที่ 2 (red stage; red-astaxanthin formation) เป็นระยะที่ผังเซลล์ของสาหร่ายจะมีการเปลี่ยนแปลงหน้าตัวขึ้น ในสภาวะต่าง ๆ ที่ไม่เหมาะสมต่อการเจริญเติบโต เช่น สภาวะที่มีความเข้มของแสง อุณหภูมิที่สูงหรือต่ำ ขาดอาหาร หรือสภาพแวดล้อมเครียดจากเกลือ เป็นต้น เซลล์จะมีลักษณะค่อย ๆ เปลี่ยนจากสีเขียวเป็นสีส้ม - แดง เนื่องจากมีการสังเคราะห์และสะสมของสารแอสตาแซนธิน (astaxanthin; 3,3′-dihydroxy-B,B-carotene-4,4′-dione) ซึ่งเป็นสารคัดแคโรทีนอยด์ (ketocarotenoid) ในกลุ่มเซนโทฟิลล์ (xanthophylls) ซึ่งสาหร่าย H. pluvialis สามารถพบสาร astaxanthin ได้ในปริมาณสูง (1-6) มีการศึกษาเกี่ยวกับสาร astaxanthin พบว่ามีฤทธิ์ในการต้านอนุมูลอิสระ (5-6) และมีข้อมูลที่เกี่ยวข้องกับการเกิดอันตรกิริยาระหว่างสาร astaxanthin กับยาแผนปัจจุบัน หรือกลไกที่เกี่ยวข้อง ดังต่อไปนี้

อินตรกิริยาต่อยาแผนปัจจุบัน

1. ผลของสาร astaxanthin ต่อกระบวนการเมแทบอลิซึมของยา

ผลต่อเอนไซม์ cytochrome P450

การทดสอบฤทธิ์ของสาร astaxanthin ในหลอดทดลอง (human liver microsomes) พบว่ามีฤทธิ์ ยับยั้งเอนไซม์ CYP2C9 ในระดับอ่อน โดยมีค่า IC50 เท่ากับ 16.2 ไมโครโมลาร์ (7)

ผลของสาร astaxanthin ต่อ UDG-Glucuronosyl-Transferase (UGT)

การทดสอบผลของสารกลุ่ม xanthophylls 5 ชนิด ได้แก่ astaxanthin, cryptoxanthin, canthaxanthin, lutein และ zeaxanthin ต่อการทำงานของเอนไซม์ UGT ชนิดต่าง ๆ ในหลอดทดลองโดยใช้ไมโครโซมของตับมนุษย์ (human liver microsomes) พบว่าสาร astaxanthin ไม่มีฤทธิ์ในการยับยั้งเอนไซม์ UGT1A1, UGT1A3, UGT1A4, UGT1A6, UGT1A9, UGT2B7 และ UGT2B15 (8)

2. ผลของสาร astaxanthin ต่อยาแผนปัจจุบัน

ผลต่อยาต้านการแข็งตัวของเลือด

